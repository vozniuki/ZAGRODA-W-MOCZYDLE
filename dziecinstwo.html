<!DOCTYPE html>
<html>
    <head>
        <title>Dzieciństwo</title>
        <meta charset="UTF-8">
        <meta http-equiv="Content-Language" content="pl">
        <meta name="viewport" content="width=device-width, initial-scale=1.0">
        <link href="https://fonts.googleapis.com/css?family=McLaren" rel="stylesheet"> 
        <link rel="stylesheet" href="dziecinstwo.css">
    </head>
    <body>
        <div class="main-0">
            <div class="container-main">
                <div class="container-left1">
                    <div>
                        <img class="i2" alt="" src="DZ/na-podworku01.jpg">
                    </div>
                    <div class="left1">
                        <img class="i2" alt="" src="DZ/podworko02.jpg">
                    </div>
                    <div class="left3">
                        <img class="i3" alt="" src="DZ/z-mama03.jpg">
                    </div>
                    <div>
                        <img class="i3" alt="" src="DZ/zhela.jpg">
                    </div>
                    <div class="left4">
                        <img class="i2" alt="" src="DZ/z-mama02.jpg">
                    </div>
                </div>	
                <div class="container-center">
                    <div class="center-1">
                        Byłam dzieckiem brzydkim. Miałam jasną, piegowatą cerę, na głowie sterczały mi we wszystkie strony rudawe proste włosy i byłam chuda. Przesadnie ruchliwa, wszystkiego ciekawa, męczyłam otoczenie, ale według niektórych dobrze rokowałam. 
                        Rodzice niezbyt dbali o moje kreacje. To były czasy, kiedy dzieci ubierało się w cokolwiek. Pamiętami, że latami nosiłam brzydki, ponaciągany burawy sweterek (na zdjęciu obok). Swoją drogą przy mojej aktywności każde porządne ubranko niszczyło się za tydzień, a kokardki czemuś wpadały w błoto.
                    </div>   
                    <div class="center-4">	
                        <div class="center-3">	
                            Uważam swoje dzieciństwo za nadzwyczajne. Mnogość doznań, doświadczeń, spotkania z ludźmi, dobrzy, kochający rodzice, spokój, bezpieczeństwo, a jednocześnie swoboda i ten rodzaj wolności, jaki uczy odpowiedzialności. Za to ostatnie jestem moim rodzicom najbardziej wdzięczna. <br><br><br>
                            <div class="left2">
                                <img class="i4" alt="" src="DZ/zewa.jpg">
                            </div><br><br>
                            <div class="left1">
                                <img class="i3" alt="" src="DZ/komunia.jpg">
                            </div>

                            <div class="left3">
                                <img class="i3" alt="" src="DZ/wrabce.jpg">
                            </div><br><br><br>
                            <div class="left3">
                                <img class="i3" alt="" src="DZ/z-niedzwiedziem.jpg">
                            </div>
                        </div>
                        <div class="center-2">
                            Jestem jedynaczką, ale nigdy nie czułam się z tego powodu samotna, bo zadbał to wyż demograficzny. Dzieci było wszędzie pełno. Na podwórku naszej niewielkiej rodzinnej  kamienicy brakowało miejsca do zabaw, tyle nas było. A latem wyjeżdżałam na wieś do krewnych i tam dopiero miałam się z kim bawić! <br><br>
                            Krakowskie dzieciństwo upływało mi na graniu w "zośkę", w "kiwanego", w "chłopka" i inne gry wymyślane często na poczekaniu. Przez znaczną część dnia na wąskim balkoniku wysiadywały nasze mamy, babcie, sąsiadki i ich znajome. Ukradkiem nadzorowały nasze szaleństwa, ale nie pamiętam, by interweniowały. Mężczyźni zjawiali się tam rzadko. <br><br>
                            Prócz wyłożonego betonowymi płytami podwórka, mieliśmy do dyspozycji ogród. Mógł z łatwością uchodzić za czarodziejski, ale w istocie był brzydki. Otaczały go parkany i wysoki mur sąsiedniej fabryki powrozów Wałkowińskiego. Do piętnastej godziny każdego roboczego dnia maszyny tłukły się niemiłosiernie, ale jakoś nikomu to nie przeszkadzało. 
                            Mur rzucał cień na ogród i nic nie chciało tam rosnąć. Tylko pnącza miały się dobrze, co dodawało różnym zakątkom tajemniczości, a dla nas były to miejsca  najdzikszych i często podejrzanych zabaw.<br><br>
                            Wspomnienia wczesnego dzieciństwa wiążą się z moim ukochanym dziadkiem, ojcem mego taty. Całe życie mieszkał na wsi, ale był kiepskim gospodarzem, bo o niebo bardziej podobało mu się granie na pile, grzebieniu i skrzypkach zrobionych z końskiego włosia. Wyraźnie odżywał, kiedy przywożono go do Krakowa, by się mną opiekował. Był najbardziej tolerancyjną osobą na świecie, a wychowanie dziecka  rozumiał jako  dostarczanie mu uciech i za nic nie karania. Byliśmy parą niesfornych, nieprzewidywalnych osobników,  zżytych nadzwyczajnie i trzymających się razem w krytycznych sytuacjach, to znaczy kiedy coś razem przeskrobaliśmy.
                            Miałam zaledwie 6 lat, kiedy zmarł, ale pamiętam go bardzo dobrze. Czasem wydaje mi się nawet, że wyczuwam wokół zapach papierosów, jakie zwijałam mu z poślinionej gazety i grubego tytoniu. Palił je, wydychając cuchnący dym wprost na mnie, ale były to czasy, kiedy o szkodliwości tytoniu nikomu się nie śniło. <br><br><br>
                            <img alt="" src="DZ/z-dziadziusiem-krakow.jpg"><br><br>
							 <a href="o-mnie.html"><b> Wróć</b></a> 
                        </div>
                    </div>
                </div>
            </div>
        </div>
    </body>
</html>

